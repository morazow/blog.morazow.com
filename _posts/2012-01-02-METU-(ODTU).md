---
layout: post
title: METU (ODTU)
---

{{ page.title }}
================

<p class="meta">02 January 2012 - Lisbon</p>

(Bu mowzuk maglumat (informative) görnüşde ýazylandyr.)

Köpden bäri mowzuk açmandym, shu günler işem kän bolansoň arasynda blog ýazyp gümeneýin diýdim. 
Daşary ýurtda bilim almagyň öz plyuslary bar we şu wagt daşarda okamak üçin iň amatly döwletleriň 
biri Türkiýe; Türkiýede hem iň gowy üniwersitetleriň biri "Orta Doğu Teknik Universitesi" 
(Middle East Technical University) ýa-da gysgaça ady bilen ODTU (METU) bolyp durýar. Şu ýerdäki 
birnäçe agza hem okaýar şu üniwersitetde. Menem şu üniwersitetiň uçurumy we şu blogda üniwersitet 
we talyplyk ýyllar hakynda ýazmakçy. 

Şu ýyl Türkiýedäki okuw sistemasyny daşardan gelenler üçin üýtgedip ýördüler, her aý tölemeli 
strahowaniýa pulymy, okuw pulynyn galmagymy şuňa meňzeş zatlardy. Ýöne ýakynda ýenede öňküsü ýaly 
boljakmyş diýýädiler. (Bu hakda kän maglumat bilemok, sebäbi ol wagtlar men eýýäm gutarypdym okuwy) 
Birem bilýän bolsanyz ÝÖS, Türkiýä gelmek üçin öňki synag, indi ýatyryldy. Onuň ýerine 
her üniwersitet öz synagyny ýa-da atestada göra kabul edip başlapdy. ODTU bolsa ýa SAT testini 
ýa-da TUBITAK-yň tassyklaýan halkara olimpiýada sertifikasy bilen kabul edýär. 

->![devrim-panorama](/files/metu-01.jpg)<-

ODTU 1956-njy ýylda düýbi tutulypdyr, bizem 50 ýyllygynda, 2006-njy ýylda kabul edilipdik. 
Gelen wagtymyz iňlis dili derejämi barlamak üçin English Proficiency synagyna girip, ondanam 
ýykylyp bir ýyl iňlis dili taýýarlyk okadym. Bir ýyl artykmaç okanyma hiçhili ökünemok, hatta täze 
gelenlere hem bilgeşleýin bir ýyl iňlis dili okamaklaryny maslahat berýädim. Sebäbi gowy edip 
öwredýäler. Onsuzam okuw dili iňlis dilinde. 

ODTU-nyň kampusy ullakan bolyp bir talybyň ýaşamagy üçin hemme mümkünçilik bar. Kampusyň 
içinde ýaşamak üçin gerek bolan hemme zat bar, diňe käwagtlar daşaryk (Bahçeli, Tunali) gezmäge 
gidilýä. Mundan başgada sosiýal durmyş üçin gerek bolan hemme zat bar. Aklyňyza gelip biljek 
herhili medeni, sport we bilim toplulyklar bar. Öz gyzyklanýan toplulygyňa gidip ýazylyp we täze 
gelen oglanlar/gyzlar bilen tanyşybermeli. Mysal üçin sport bilen gyzaklanýaňmy, ýüzmekden başlap 
paraşutçylyga çenli, ýaponiýa kulturasyndan her hili idealogiýa düşünjesine çenli herhili toplulyk 
bar. Bulardan başgada festivallar, konsertler we umumy ýaşaýyş jaýlar arasyndaky gar topy söweşine 
çenli herhili gyzykly çäreler bardyr. Özümä ilki gelemde ýüzme klubyna ýazylypdym ýöne yzygiderli 
dowam etmedim. Bulardan başga hem Şebnem Ferah, Duman, Goran Bregoviç wş konsertler we her ikinji 
günmi bir günä "Gorky Gijeleri" (gorkynç kino yzly yzyna daňdana çenli) gyzykly ýatlamalarym. 

Bu ýerde "Okuw haçan okamaly?" diýýän bolyp bilersiňiz, ynanyň maňa siz näçe okajak däl diýseňiz 
hem ODTU şeýle bir okadýa sizi.. Uniwersitet, okuw sistemasy üçin 'curve' diýilýän sistemany 
ulanýar. Köpüňiziň bilşiňiz ýaly, bu sistemada seniň ekzamenden aljak bahaň kursdaşlaryňada 
bagly, yagny sapakdan geçmek üçin synpyň ortalama bahasyça baha almaly bolýaň. Bu ýagdaý 
elbette okuwçylary bir-biri bilen ýaryşdyrýa. 

->![metu-over-mm](/files/metu-02.jpg)<-

Hawa 4-5 ýyl okadyk we sag-aman dyndyk soň näme? Şu ýerde öz başdan geçirenlerim we görenlerim 
barada ýazmakçy. Özüm kompýuter inžinerligi okadym, we 4-nji kursda eýýäm part-time 
(arkaýyn tapsa bolýa) işe başlapdym. Soňky ýylda ýörite sapak bardy edaralar, hususy kompaniýalar 
gelip tanatýady, mysal Türkiýedäki Garanti Banky, Halk Bank, Microsoft, Facebookdan her ýyl 
gelip "tech talk" edýädiler we soňynda hem kiçijek bir interview we elbette birnäçe başka kiçi 
uly şereketler. Birem ODTU-nyň öz Technopolis-y bar, içinde her disiplinden edaralar bar. 
Uçurymlaryň köpüsi köplenç şol ýerde ýa işe başlaýalar ýa-da özleri bir şereket açyp dowam edýäler. 
Meň öňümde hem üç saýlaw bardy, ýa daşary ýurtda stipendiýaly magistratura dowam etmek, ýa ýene 
Türkiýede galyp magistratura etmek we işlemek ýa-da Türkmenistana gitmek we gullugy dynmak we iş, 
maşgala diýip durmuşa başlamak. Türkmenistana giden uçurymlaryň köpüsi şu wagt Schlumberg, 
Polimeks we şular ýaly ýerlerde işleýärler. 

Şuwagt ýene ODTU-de okarmydyň diýseler, "Elbetde!" diýip jogap bererdim. Türkiýede iň gowy
tehniki uniwersitet, özüma ýene Kompýuter inžinerligi ýa-da Molekular Biologiýa we Genetika 
inžinerligi okardym.

Has köp maglumat üçin:

* [ODTU](http://www.metu.edu.tr)

* [Halkara Okuwçylar ofisi](http://www.oibd.metu.edu.tr)

* [METURKMEN Facebook Grupbasy](http://www.facebook.com/groups/meturkmen/) we elbette 

* [OTDY Turkmen haly meýdança janköýerleri](http://www.facebook.com/groups/213634011988405/)
