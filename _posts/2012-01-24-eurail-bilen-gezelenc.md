---
layout: post
title: Eurail Bilen Gezelenç
category: tk
---

<p class="meta">2012 ýylyň 24-nji ýanwary - Lissabon</p>

## Giriş

Köpüňiz öň hem eşidensiňiz, Interrail ýa-da otly bilen ýewropa ýurtlaryny
gezmek, Eurail bolsa ýewropadan başga ýerde ýaşaýanlar üçin şu mümkinçiligi
ýetirýär. [Eurail.com](https://www.eurail.com/en)-dan islän bilet görnüşini
saýlap gezelenç edip bilersiňiz. [Bilet görnüşleri][eurail],

* **Global Pass** &mdash; ýagny ýewropaň islendik ýurtlaryny 15 gün içinde gezmek
* **Regional Pass** &mdash; birnäçe gün ýewropada 2-3 döwleti saýlap gezmek
* **Flexi Pass** &mdash; alty aý içinde islendik gün, toplamda 15 gün islendik ýeri
  gezmek

ýaly bilet görnüşleri bar.

Biletler online satyn alynýar, we beren adresiňize iki hepde içinde ýetirilýär.
Soň öňümizdäki alty aý içinde islendik wagt gezelençe başlap bolýar, ondan soň
bilet köýýär.  Şeýle sorag ýüze çykyp biler, "Wiza gerekmi?" gezelenç üçin, meň
özümä gerek däl diýip bilýän, biletiň özi wiza ýerine geçýärmikä diýýän, haýsam
bolsa bir ýewropa döwletine gelip başlabermeli aýlan-çaýlaňa.  Ýöne anyk
bilmeli, öňümizdäki günlerde soramakçy. Islän soragyňyzy [Eurail
Facebook](https://www.facebook.com/eurorail) sahypalarynda birem hepde içi chat
wagtlary bar hergün 5 sagatmy birzat, bolmasa hem mail bilen sorap bilersiňiz,
iki iş güni içinde jogap berýärler. (sales@eurail.com)

## Taýýarlyk

Gezelenje taýýarlyk barada ýüzlerçe maslahat bar, ýöne şu ýerde öz eden
zatlarymy ýazmakçy. Ilki bilen rugzaga (sumka) nämeler alyşdyrdym,

* Eşikler: gyşlyk geýip bolaýjak, şarf, şapka wş.
* Ýuwynmak üçin gerek zatlar, sabyn, şampun, diş pastasy, iň esasy hem sakgal
  syrýan maşynka :D
* Kitap: [Game of Thrones][thrones] (A Song of Ice and Fire, Book One), nesip
  bolsa gutaryp bilerin ýolda okap
* Music: [AC/DC](https://en.wikipedia.org/wiki/AC/DC) butin albomlaryny download
  etdim, hemme aýdymlaryny diňlemekçi we birem [Pink
  Floyd](https://en.wikipedia.org/wiki/Pink_Floyd)-dan hem öň diňlemedik
  albomlarymy aldym
* Laptop: men munsyz gezip bilmeýän, iň agyram şul
* Fotoaparat
* Pasaport we Bilet
* We başgada birgiden akyr-ukur, karta, şarj enjamlar, kompass, fonarik, first
  aid üçin ýara bagy wş

Bulardan başga hem telefonyma [Bahn](https://www.bahn.com) (Germaniýaň otly
sistemasy) [app][bahnapp] gurdym, ýewropadaky hemme şäherler arasy otly
wagtlaryny tapsa bolýar, ýenede `Free Wi-Fi Finder` app we birnäçe şäher
guide-leri bolan Lonely Planet [app](https://www.lonelyplanet.com)-lerini
guryşdyrdym.

Kyn, howply we şol bir wagtda gyzykly on bäş gün garaşýar..

> Tourists don’t know where they’ve been, travellers don’t know where they’re
> going.

![eurail planning](/files/eurail/01.JPG)

[eurail]: https://www.eurail.com/en/eurail-passes
[thrones]: https://www.amazon.com/Game-Thrones-Song-Fire-Book/dp/0553573403
[bahnapp]: https://www.bahn.com/en/view/booking-information/booking/db-navigator-app.shtml
