---
layout: post
title: Ýewropanyň iň günbatar çüňki, Cabo da Roca
category: tk
---

<p class="meta">2012 ýylyň 20-nji fewraly - Lissabon</p>

Şu gün irden oglanlar bilen Ýewropanyň iň günbatar çüňki bolan [Cabo da
Roca](https://en.wikipedia.org/wiki/Cabo_da_Roca) gitmegi maksat edinipdik. Hawa
Lissabondan ol ýerik ýöräp ha gidip bolmaýar, iň amatlysy welisipet (tigir)
bilen gitmek. Ilki Lissabondan Cascais-a çenli otly bilen gitdik. Ol ýerde hem
mugt tigir berýän ýerler bar, şolaryň birinden tigirlerimizi alyşdyryp ýola
düşdük.

![cabadaroca6](/files/cabo-da-roca/06.png)

Bäş oglan bolyp gidipdik, içinde iň erbet sürýäni men. (:D) Sebäbi tigir
ulanmanyma eýýäm ýedi sekiz ýyl bolyp barýardy. Hatta ýolda iki gezek ýykyldym,
birindi ýolda işleýän adamlary süsdüm.. Ýenede gezelenç gaty gyzykly geçdi.
Portugaliýanyň (hatta ýewropanyň) günbatar kenaryndan, okaýanyň gyrasyndan tigir
sürýädik. Ýolda käwagtlar depeleri çykmaly bolýar, ýadatýar. Ýöne gaýdyşyn has
hezil, welikleri sürmek hökman däl, diňe ýönüňi gönülemek ýeterlikdi.

[Cabo da Roca](https://en.wikipedia.org/wiki/Cabo_da_Roca)-a ýetip gowy dynç
aldyk, okeýanyň gyrasynda otyryp iýip içdik. Daş töweregi birsalym aýlanyp
yzymyza dolandyk. Ýolda bir plaja sowylyp ol ýerde hem bir salym okeýan
tolkynlary synlap çägede oýnap bildik.

Portugaliýada gezip görer ýaly gaty kän ýer bar..

![cabadaroca1](/files/cabo-da-roca/01.JPG)

![cabadaroca2](/files/cabo-da-roca/02.JPG)

![cabadaroca3](/files/cabo-da-roca/03.JPG)

![cabadaroca4](/files/cabo-da-roca/04.JPG)

![cabadaroca5](/files/cabo-da-roca/05.JPG)
