---
layout: post
title: Berlin we Amsterdam Gezelenç
category: tk
---

<p class="meta">2012-njy ýylyň 07-nji fewraly - Amsterdam</p>

## Berlin

Gije sagat on töwerekleri Berlin wokzalyna geldim, göni öňünden reserve eden
[Meinengir](https://www.meininger-hotels.com/en/home/) hostelime gitdim,
wokzalyň edil ýanynda ýerleşýärdi. 10euro bilen bir gijelik galdym. (Aslynda öz
bahasy mundan azajyk gymmadyrak ýöne Eurail bileti bolanlara skidka edýäler)

Ýatyp dynjymy alyp ertesi gün Berlinde bolan birnäçe türkmen oglanlara jaň edip
duşuşdym. Gunduz oglanlar bilen Alexanderplatz we töwereklerine aýlandym. Soň
hem elbette diňe Berline mahsus bolan Berlin Diwarynyň (Berlin Wall)
galyndylaryny görmäne gitdim. Diwaryň yzy häzirem dur, köp zatlary
aýyrmandyrlar.

Birem Berliniň Metro sistemasy iň çylşyrymly bolany öýdýän, düşünýänçäm kelle
çişdi.

## Amsterdam

Iki gün Berlinde türkmen oglanlary bilen galyp gije Amsterdama tarap ýola
düşdim. Irden sagat 11 töwerekleri gelip bir Inner Amsterdam hostela ýerleşdim.

Amsterdam ýeke söz bilen çözýär. Çynym özüňiz gelip gözüňiz bilen görmeli.
Şäheri bet edip oňarypdyrlar, birnäçe kanal geçýär içinden. (Kartasyna seredip
görüň) Birem ýolda gidip barýadym welin kanallaryň biri doňypdyr we adamlar
içinde skating edip ýördüler.. (:D) Şäheriň ýene bir üýtgeşikligi her ýerde
welikleriň bolmagy.  Menä adamdan kän tigir barmyka öýtdüm. Ýörite ýollary
zatlaram bar.

Edil galan hostelimiň ýanynda Van Gogh muzeýi bardy ýöne gitmedim, giriş üçin
14euro isleýärdiler, "Şuňa girenimden bir t-shirt alanym gowylaý" diýip iki sany
t-shirtjik suwinir aldym.

Amsterdama gelip edilmeli köp zatlardan birnäçesi Coffeeshop-a gitmek, we meşhur
Red Light Street-i gezmek.

Berlinde bir gün artykmaç galanym üçin bileti mundan soň ulanyp bilemokdym,
eýýäm 15 gün doldy. Netijede Amsterdamdan Lissabona uçaga bilet aldym. Ýöne
ýenede gezelenç gutaranokdy, öňümde iki günlik UNESCO-nyň goragy astyna alan
[Lissabon Sintra](https://en.wikipedia.org/wiki/Sintra) gezelençi bardy..
