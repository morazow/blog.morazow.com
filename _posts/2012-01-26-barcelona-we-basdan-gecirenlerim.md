---
layout: post
title: Barcelona We Başdan Geçirenlerim
category: tk
---

<p class="meta">2012 ýylyň 26-njy ýanwary - Orta ýer deňizinde bir ýerler</p>

## Şäher Barada

Lissabondan gije ýola çykyp, Madrid-den transfer edip, soňynda günortan
töwerekleri Barcelona şäherine geldim, sag aman. Güneşli we salkyn howa bardy.
Derrew wokzaldan çykyp daş töwerege aýlanmana gitdim. Bir ýolyň soňynda bir
aýlawa we aýlawyň ýokarsynda depede hem betje bina göze ildi, şol tarapa
ýöredim. Şäheriň onsuzam daş töweregi uly depeler bilen gabalan ýalňyşmasam, her
tarapda ýaşyl depeler bardy.  Depedäki ýer bir milli muzeý ekeni, daş töweregi
turistik ýerler. Owadan ýerler surata düşürişdirip bir iki sagat aýlandym.

![aýlaw](/files/barcelona/01.JPG)

![age of empiresdäki, ýaý atýan bina menzeya](/files/barcelona/02.JPG)

![depe](/files/barcelona/03.JPG)

![sutunler1](/files/barcelona/04.JPG)

![gummez](/files/barcelona/05.JPG)

![sutunler2](/files/barcelona/06.JPG)

## Pulymyň Ogurlanmagy

Boldy indi diýip yzyma barýarkam, öňümden 4-5 sany çaga (14-15 ýaşly) gyz çykyp,
"Biz maýyp çagalar üçin ýardym toplaýas, golyňyz we şaheriňizi ýazyp 5 euro
beräýiň?" diýdiler, menem borlaý diýip, gapjykdan puly çykaryp berdim, onýança
olaram ID-ňizi hem görkeziň diýişdirip gapjyga ýapyşyp kimlik kartymy aljak
boldylar, bolýar ýok diýip ýaňy aýrylyp 1 minut ýöremänkäm, kellä depdi, şulara
bir oýuna oýnady diýip gapjyga seretsem beýleki jübüsindäki 4 sany ellilik ýok!
Derrew ylgap baryp biriniň elinden tutyp "Bolyň puly beriň bolmasa polisiýa
aýtýan häzir!" diýip, bir bir ýarym minut gygyryşdyk, soň tutan gyzym kurtkasyny
çykardy we hemmesi birden gaçyp gitdiler. Yzlaryndan ylgajagam boldym welin
arkadaky 7-8 kg bilen ylgap bilmedim. Elimde kiçi gara kurtgadan başga zat
galmady.  Derrew ýanymdaky dükana baryp polise jaň edäýiň diýdim, olar eýýäm
eşidip, görüp jaň edipdirler. 3-4 minut soň polis geldi we soraşdyryp, eger
report etmek isleseň merkeze gelmeli bolarsyň diýdiler menem ylalaşyp gitdim.
Aňyrda hem kinolardaky ýaly (:D) birnäçe çaga kriminallaryň suratlaryny
görkezdiler, aklymda galan we meňzeýänlerini görkezişdirdim, hemme zady
aýdyşdyrdym, report ýazyp özüme hem bir kopiýasyny berdiler we aýryldym..

Ýola çykmankam maňa iň ýakyn bolan adamlaryň biri, sadaka bermäni ýatdan çykarma
diýipdi. Menem sadaka berer ýaly musulman barmy töwerekde bahanasy bilen
bermändim, olam niýetiň sadaka bolsa bolýar diýipdi.. ogurlykdan soň ilkinji
kelläme gelen zatdy şu. Haýyrlysy, ýol we başymyň sadakasy bolsyn diýip ýenede
gezelençden lezzet almak bilen bolyberdim.  (aslynda özümide gaharym gelýar,
eldäki pullaryň hemmesini bir ýerde tutmak gaty howply, her ýerde birnäçe manat
saklamak amatly we howpsyzrak.. haýyrlysy)

## Indi Niräk

Ýene bir sagat ýaly şäheriň içinde ýöredim, gün ýaşypdy, soraşdyryp ýene
Barcelona Sants wokzala geldim, derrew gidesim gelýärdi Italiýa ýöne otly ýok
ertir agşama çenli, ýakynrakda bolan Fransiýadaky Marselle, Nice şaherlere hem
otly ýokdy. Soň gämi (ferryboat) bilen gideýinle diýip metro bilen Barcelona
port-a gitdim.

![barcelona porty](/files/barcelona/07.JPG)

Derrew bilet soraşdyrdym, şugün gije ýarysy bir gämi Livorno-a (Italiýada Pisa
şäherine ýakyn bolan şäher) gitýän ekeni, derrew biledi satyn aldym (19 sagatlyk
Barcelona-dan Livorno-a gämi ýolçulugy Orta ýer deňizinden).  Sagat entäk ýaňy
bir on töweregi bolansoň birzatlar iýişdirdim we töweregi gezdim, gaty bet
ýerler ekeni port töwerekleri, tüýs jübitler üçin (:D).

![köprüjik](/files/barcelona/08.JPG)

![bet gadymy gämi](/files/barcelona/09.JPG)

Onça ýadawlykdan soň öli ýaly ýatyp turyp, şu wagt gämiden Orta ýer deňiziň bir
ýerlerinden ýazyp otyrn şulary. (şu wagt internet ýok, şoň üçin bolan wagty
<code>git push</code> etmeli boljak..)

![ferryboat](/files/barcelona/10.JPG)
